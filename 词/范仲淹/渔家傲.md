---
title:  "渔家傲"
dynasty:    "宋"
author: "范仲淹"
---
（简）
塞下秋来风景异，
衡阳雁去无留意。
四面边声连角起。
千嶂里，
长烟落日孤城闭。
浊酒一杯家万里，
燕然未勒归无计。
羌管悠悠霜满地。
人不寐，
将军白发征夫泪！

（繁）
塞下秋來風景異，
衡陽雁去無留意。
四面邊聲連角起。
千嶂里，
長煙落日孤城閉。
濁酒一杯家萬里，
燕然未勒歸無計。
羌管悠悠霜滿地。
人不寐，
將軍白髮征夫淚！