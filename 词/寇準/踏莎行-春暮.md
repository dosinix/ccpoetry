---
title:  "踏莎行-春暮"
dynasty:    "宋"
author: "寇準"
---
（简）
春色将阑，
莺声渐老，
红英落尽青梅小。
画堂人静雨蒙蒙，
屏山半掩余香袅。
密约沉沉，
离情杳杳，
菱花尘满慵将照。
倚楼无语欲销魂，
长空暗淡连芳草。

（繁）
春色將闌，
鶯聲漸老，
紅英落盡青梅小。
畫堂人靜雨濛濛，
屏山半掩余香裊。
密約沉沉，
離情杳杳，
菱花塵滿慵將照。
倚樓無語欲銷魂，
長空暗淡連芳草。