---
title:  "蝶恋花"
dynasty:    "宋"
author: "柳永"
---
（简）
伫倚危楼风细细，
望极春愁，
黯黯生天际。
草色烟光残照里，
无言谁会凭阑意。
拟把疏狂图一醉，
对酒当歌，
强乐还无味。
衣带渐宽终不悔，
为伊消得人憔悴。

（繁）
佇倚危樓風細細，
望極春愁，
黯黯生天際。
草色煙光殘照里，
無言誰會憑闌意。
擬把疏狂圖一醉，
對酒當歌，
強樂還無味。
衣帶漸寬終不悔，
為伊消得人憔悴。