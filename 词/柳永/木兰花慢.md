---
title:  "木兰花慢"
dynasty:    "宋"
author: "柳永"
---
（简）
拆桐花烂熳，
乍疏雨、
洗清明。
正艳杏烧林，
缃桃绣野，
芳景如屏。
倾城，
尽寻胜去，
骤雕鞍绀幰出郊坰。
风暖繁弦脆管，
万家竞奏新声。

盈盈，
斗草踏青。
人艳冶，
递逢迎。
向路旁往往，
遗簪堕珥，
珠翠纵横。
欢情，
对佳丽地，
信金罄竭玉山倾。
拚却明朝永日，
画堂一枕春酲。

（繁）
拆桐花爛熳，
乍疏雨、
洗清明。
正艷杏燒林，
緗桃繡野，
芳景如屏。
傾城，
盡尋勝去，
驟雕鞍紺幰出郊坰。
風暖繁弦脆管，
萬家競奏新聲。

盈盈，
鬥草踏青。
人艷冶，
遞逢迎。
向路旁往往，
遺簪墮珥，
珠翠縱橫。
歡情，
對佳麗地，
信金罄竭玉山傾。
拚卻明朝永日，
畫堂一枕春酲。