---
title:  "驻马听"
dynasty:    "宋"
author: "柳永"
---
（简）
凤枕鸾帷。
二三载，
如鱼似水相知。
良天好景，
深怜多爱，
无非尽意依随。
奈何伊。
恣性灵、
忒煞些儿。
无事孜煎，
万回千度，
怎忍分离。

而今渐行渐远，
渐觉虽悔难追。
漫寄消寄息，
终久奚为。
也拟重论缱绻，
争奈翻覆思维。
纵再会，
只恐恩情，
难似当时。

（繁）
鳳枕鸞帷。
二三載，
如魚似水相知。
良天好景，
深憐多愛，
無非盡意依隨。
奈何伊。
恣性靈、
忒煞些兒。
無事孜煎，
萬回千度，
怎忍分離。

而今漸行漸遠，
漸覺雖悔難追。
漫寄消寄息，
終久奚為。
也擬重論繾綣，
爭奈翻覆思維。
縱再會，
只恐恩情，
難似當時。