---
title:  "昼夜乐"
dynasty:    "宋"
author: "柳永"
---
（简）
洞房记得初相遇。
便只合、
长相聚。
何期小会幽欢，
变作离情别绪。
况值阑珊春色暮。
对满目、
乱花狂絮。
直恐好风光，
尽随伊归去。

一场寂寞凭谁诉。
算前言，
总轻负。
早知恁地难拚，
悔不当时留住。
其奈风流端正外，
更别有、
系人心处。
一日不思量，
也攒眉千度。

（繁）
洞房記得初相遇。
便只合、
長相聚。
何期小會幽歡，
變作離情別緒。
況值闌珊春色暮。
對滿目、
亂花狂絮。
直恐好風光，
盡隨伊歸去。

一場寂寞憑誰訴。
算前言，
總輕負。
早知恁地難拚，
悔不當時留住。
其奈風流端正外，
更別有、
系人心處。
一日不思量，
也攢眉千度。