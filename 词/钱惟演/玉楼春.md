---
title:  "玉楼春"
dynasty:    "宋"
author: "钱惟演"
---
（简）
城上风光莺语乱，
城下烟波春拍岸。
绿杨芳草几时休，
泪眼愁肠先已断。
情怀渐觉成衰晚，
鸾镜朱颜惊暗换。
昔时多病厌芳尊，
今日芳尊惟恐浅。

（繁）
城上風光鶯語亂，
城下煙波春拍岸。
綠楊芳草幾時休，
淚眼愁腸先已斷。
情懷漸覺成衰晚，
鸞鏡朱顏驚暗換。
昔時多病厭芳尊，
今日芳尊惟恐淺。