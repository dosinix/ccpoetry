---
title:  "鹧鸪天"
dynasty:    "宋"
author: "夏竦"
---
（简）
镇日无心扫黛眉，
临行愁见理征衣。
尊前只恐伤郎意，
阁泪汪汪不敢垂。
停宝马，
捧瑶卮，
相斟相劝忍分离？
不如饮待奴先醉，
图得不知郎去时。

（繁）
鎮日無心掃黛眉，
臨行愁見理征衣。
尊前只恐傷郎意，
閣淚汪汪不敢垂。
停寶馬，
捧瑤卮，
相斟相勸忍分離？
不如飲待奴先醉，
圖得不知郎去時。