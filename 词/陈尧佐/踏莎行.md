---
title:  "踏莎行"
dynasty:    "宋"
author: "陈尧佐"
---
（简）
二社良辰，
千秋庭院。
翩翩又见新来燕。
凤凰巢稳许为邻，
潇湘烟暝来何晚。
乱入红楼，
低飞绿岸。
画梁时拂歌尘散。
为谁归去为谁来，
主人恩重珠帘卷。

（繁）
二社良辰，
千秋庭院。
翩翩又見新來燕。
鳳凰巢穩許為鄰，
瀟湘煙暝來何晚。
亂入紅樓，
低飛綠岸。
畫梁時拂歌塵散。
為誰歸去為誰來，
主人恩重珠簾卷。